#### Kmom10

##### Om mitt projekt
Jag har i projektet implementerat krav 1-3 och kommer här att skriva några meningar om mitt arbete med att lösa de kraven. Uppgiften var att skapa en webbplats med ett fokus, mitt fokus som jag valde var att *Visualisera indikatorer för hållbarhet (sustainability)*. Jag valde att titta på det globala målet nummer 4 som handlar om att alla har rätt till god utbildning. 

I uppgiften fanns krav om att det skulle finnas med minst 2 indikatorer, jag valde 3 som jag sedan representerade i diagram med hjälp av Chart.js. Det här valde jag för att det, efter googling, var det sättet som verkade mest relevant när man jobbar med Symfony och Doctrine. Jag valde att skapa två olika typer av diagram, linjediagram samt stapeldiagram och dessa valde jag utifrån den typen av data som jag skulle framställa. Webbsidan i sig hoppas jag ska vara lättläslig och med information som går att ta till sig. Jag har försökt göra ett snyggt ensides blad och ett plus med att jag använde chart.js var att det är möjligt att interagera med diagrammen och kolla exakt på den data man vill. 

Det fanns självklart klurigheter med chart.js men efter mycket arbete lyckades jag få till diagrammen både lokalt och på studentservern. I övrigt så har projektet haft krav på att kunna göra tester, dokumentation, linters samt en reset-route. Jag har genomfört detta och lämnar in min uppgift med en kodtesttäckning på 77% enligt Scrutinizer. Det finns tester i alla klasser eftersom det var ett krav i uppgiften. Dokumentation finns också samt phpcs och phpstan går igenom utan anmärkningar (senast jag kollade). Däremot finns några punkter kvar på phpmd - den klagar på en kort variabel i entity-klassen samt BooleanArgumentFlag i Repository-filerna. Eftersom dessa filer autogenereras har jag inte gått in och ändrat i dem. Som jag förstod i chatten var det okej att lämna dessa. Reset-routen har jag skapat genom att först göra remove i databasen och sedan skapar jag om innehållet från Csv-filer som sedan sparas i databasen. 

##### Allmänt om projektet
Jag tycker att projektet har varit en stor utmaning. Det gick till en början bra och jag lärde mig mycket nytt när jag skulle använda chart.js, när det till slut blev som jag hade tänkt var jag nöjd med det resultat jag åstadkommit. Mycket ny kunskap i en lagom utmaning, med ett tydligt resultat. Sedan var det dock krav som jag inte förstod varför och hur jag skulle genomföra till exempel att skapa en reset-route. Jag känner inte att jag hade tillräckligt med kunskap för att klara det utifrån kursens innehåll, eller tidigare kursers innehåll för den delen, utan jag hade behövt och behövde mycket stöd för att ta mig framåt. Testning hade jag också önskat att jag hade haft mer kunskap om för det tog sin lilla tid att genomföra. Det som var klurigt där var framförallt hur man skriver tester när man också arbetar med en databas, för det har vi inte gjort i kursen.

##### Tankar om kursen

Jag tycker att kursen har varit både lärorik och väldigt tuff. Det som har varit bäst med kursen är hur mycket vi har pratat om snygg kod, och att övningarna faktiskt har varit relaterade till det. Jag känner att jag har blivit mycket mer medveten om hur och varför jag ska skriva kod på ett visst sätt. Det jag däremot känner är att innehållet har varit stort, de första kursmomenten var väldigt stora och svåra att greppa. Även projektet i slutet kändes inte som att det var ett rättvist sätt att visa på den kunskapen vi hade skaffat oss under kursen. Jag hade önskat mer information och uppgifter om databas och testning av den samt tydligare information om reset av databas (om det nu ska vara en del av projektet). Handledningen tycker jag inte har varit särskilt tydlig, jag känner att många har ställt liknande frågor och då kanske det hade varit bra med en föreläsning/genomgång eller frågestund om det som frågorna har berört. Jag har också ibland känt mig besvärlig när jag har behövt ställa många frågor. Jag skulle ge kursen betyget 4-5.